# Kryds-Bolle
3.g efterårs programmerings-projekt. Et fuldt funktionelt kryds-og-bolle-spil designet hovedsageligt med Javascript. 
Spildesignere: 
 - Mads Edvardsen.
 - Ian Reenberg.
 - Asger Dokkedal.
 
Projektbeskrivelse: 
Vi kan godt tænke os at designe et fuldt funktionelt spil Kryds-Og-Bolle vha. Javascript, HTML, P5 mm. 
Vi har et fælles repository, men vi designer hver især en version af spillet med hjælp fra hinanden, og vi uploader hver vores version på dette repository. 
Hvert Kryds-Og-Bolle-spil er designet anderledes end de andre, da hvert spil skal have originalitet og stå ud fra de andre. På denne måde får vi hver især mulighed for at kode. 

Kryds-Bolle skal fungere ligesom det typiske kryds-og-bolle-spil med et bræt, som består af 9 ens firkanter. Hver spillet tildeles et "symbol" eller "figur", som skal markere deres firkanter. I det oprindelige spil er dette et kryds og en bolle. 
Når man trykker på en firkant, så placeres symbolet, som spilleren har fået tildelt. Hver spiller markerer et felt på skift, indtil en vinder er udpeget. En vinder udpeges, når spillet er slut, og vinderen skal skrives i toppen af skærmen. Når spillet er færdiggjort, og en vinder er udpeget, så genstartes spillet ved at trykke på en genstart-knap. 
En evt. ekstra ide er, at spillet skal indeholde et "scoreboard", som viser antal runder, som hver spiller har vundet. 

Spillet skal designes vha. HTML, Javascript, P5 mm. 



LOGBOG: 

 - (28-09-2020)
Selve kodningsprocessen er ikke startet endnu, men vi har diskuteret frem og tilbage i gruppen, hvordan vi vil designe spillet overalt, og hvordan vi vil designe hvert vores individuelle spil, så det står ud fra de andre. Vi har lavet research og fundet inspiration til, hvordan og hvorledes vi kan designe spillet. Vi har fundet andre eksempler på kryds-og-bolle-spil, som er lavet med Javascript, da vores gerne selv skal kodes i Javascript. 
Vi har sørget for, at alle har fået godkendt adgang til repository, og vi har koblet vores repository til GitHub-desktop-appen. 

 - (30-09-2020)
 Vi har opstilt et nyt system på vores GitHub, som skal gøre det nemmere og simplere at holde styr på, hvor meget vi hver især har lavet. Det gør det også simplere for os at uploade vores egne filer et enkelt sted, så det ikke blandes med andre filer, som ikke relaterer til vores individuelle versioner. Vi har lavet 3 nye branches: "Mads", "Asger D." og "Ian". Disse branches indeholder hver vores version af spillet og en individuel README-fil. Her uploader vi vores egne spil og filer samt skriver vores egen Logbog. README-filen er den samme fra "master"-branchen, men fremtidig redigering vises kun i vores individuelle README-filer. De logbøger skal bruges til at fortælle, hvad man hver især har lavet, og hvad man gerne vil lave videre næste gang. Den samlede README-fil i "master"-brancen bruges til at drage fælles logbog, om hvor langt gruppen er nået som helhed, og hvad vi har gjort fælles for at løse opgaven. 
 
  - (02-10-2020)
  Kodningsprocessen fortsætter, og vi har allesammen gjort fremskridt hver for sig og hjulpet hinanden. Vi har evalueret hinandens projekter og tjekket, hvor langt vi hver især er nået. Vi har også diskuteret, hvad vi skal lave og helst have lavet færdigt næste gang.  
Asger har ikke adgang til GitHub i øjeblikket, så derfor er han en smule bagud på logbog. Asger opdaterer sin logbog så hurtigt som muligt, når det bliver muligt for ham at få adgang til hans GitHub. 
